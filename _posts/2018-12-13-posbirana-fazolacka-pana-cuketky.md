---
date: 2018-12-13
title: Posbíraná fazolačka
categories:
  - Polévka
featured_image: /images/posbirana-fazolacka.jpg
name_of_source: Pan Cuketka
source_of_recipe: https://recepty.cuketka.cz/posbirana-fazolacka/
recipe:
  servings: 4 Porce
  prep: 1 hodina
  ingredients_markdown: |-
    **Polévka**

    * 1 plechovka bílých fazolí
    * 300 g brambor 
    * 200 g mrkve
    * 100 g celeru
    * 1 cibule
    * 1 hrst růžičkové kapusty
    * 2 stroužky česneku 
    * 2 plátky starého chleba
    * 30 g uzeného špeku
    * 2 lžíce slunečnicového oleje
    * 1 lžička majoránky
    * 1/2 lžičky kmínu
    * sůl

  directions_markdown: |-
    **Polévka**

    1. Špek nakrájejte na kostičky. Všechnu zeleninu očistěte, oloupejte a nakrájejte na kostičky.
    2. V hrnci na nízkém plameni rozpusťte špek. Přidejte mrkev, celer a orestujte obojí dozlatova. Přidejte cibuli s česnekem a nechte zesklovatět.
    3. Přidejte brambory, kapustu, fazole, kmín, majoránku a litr vody. Osolte, přiveďte k varu a povařte do změknutí (asi 30 minut). Řiďte se ale spíše hustotou polévky. Bramborám bude nějakou chvíli trvat než povolí a spolu s fazolemi polévku zahustí.
    4. Chléb nakrájejte na kostky a opečte v rozehřátém oleji dozlatova. Mírně osolte a podávejte k polévce. 
---

Proč posbíraná? Tuhle parádní hutnou polívku jsem totiž posbíral jedno upršené podzimní odpoledne. Začal jsem s kouskem špeku a fazolemi v plechovce. Pak už jsem jen po kouskách přidával zeleninu a za chvíli už polévka bublala na sporáku. Posbíraná a strašně dobrá!

Konzervované fazole jsou určitě dražší než fazole suché, které si sami uvaříte. Za tu cenu navíc ale získáte skvělý časový náskok a rychlou cestu k pořádně husté polévce.

Při vaření se určitě nebojte obměnit suroviny. Kromě luštěnin potřebujete vždy nějaký tuk na začátek – špek, máslo, sádlo, olej. Potom brambory a zeleninu – nejvíce kořenové a na chuť i malý podíl té košťálové (kapusta, kedlubna, brokolice, květák).

Krutony opečeného chleba nebo topinku určitě nevynechte. Krupavé a pěkně do zlatova vypečené pečivo tahle polévka prostě potřebuje. 
